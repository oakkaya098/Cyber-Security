<h1 align=center> Proxy Nedir? </h1>
Bilgisayar ağları arasında işlem yapan proxy sunucuları, kaynak talep eden bir alıcı bağlantı ile bu kaynağı sağlayan sunucu arasında aracı görevi yapan uygulamalardır. 
İnternete bağlanan cihazların IP (İnternet Protokolü) adını verdiğimiz adresleri bulunur. Bu adresler kişiseldir. 
Proxy sunucuları bizlere kendi adresimizi gizleyebilme özelliğini sağlar.
Proxy, paylaşılan ağ bağlantılarını iletir ve ortak istekleri hızlandırmak suretiyle verileri önbelleğe alır. 
İyi çalışan, kaliteli bir proxy sunucusu, kullanıcılarını internetin tehlikelerinden korur. İyi bir proxy sunucusu, bize üst düzey gizlilik sağlayabilmektedir.

<h2> Proxy Ne İşe Yarar? </h2>
Kişisel IP adresimizi gizlememize yardımcı olan Proxy’nin bizlere sunduğu en önemli özellik, gizlilik sağlıyor olmasıdır. 
Proxy sayesinde daha hızlı ve daha güvenli bağlantılara sahip olabilir; erişemediğiniz sayfalara erişebilir, internette gönlünüzce ve özgürce gezinebilirsiniz.
Kurumlar ve ebeveynler, çalışanlarının veya çocuklarının interneti nasıl kullandıklarını kontrol edebilmek ve takip etmek amacıyla proxy sunucularıdan yararlanabilirler. 
Aynı zamanda proxy kullanarak genel ağ performanslarını iyileştiren sonuçlar elde edebilirler.
Proxy sunucularının gizlilik avantajlarının yanı sıra güvenlik avantajları da vardır. Bilinen kötü amaçlı yazılım sitelerinin erişimini engellemenize yardımcı olurlar.
Proxy sunucunuzu, meraklı gözlerin işlemlerinizi okumasını önlemek üzere web isteklerinizi şifreleyecek şekilde yapılandırabilirsiniz. Bu sayede işlemleriniz gizli kalır.

<h2> Proxy Sunucu Nasıl Çalışır </h2>
Proxy, internette daha hızlı ve daha güvenli gezinmemize yardımcı olur. 
Proxy sunucusu, bunu tarayıcınızın girdiği web siteleriyle doğrudan temas halinde olmasını engelleyerek başarır. 
Bir internet sitesini ziyaret ettiğinizde, internet üzerinden bir istek göndermiş olursunuz. Bu istek önce proxy sunucusuna gider daha sonra size aktarılır. 
Yani kısaca: tarayıcınızın temasta bulunduğu sitelerle doğrudan temas etmesini engeller ve size gizlilik sunar.

<h2> Proxy Türleri Nelerdir? </h2>
Proxy sunucu türleri en basit şekilde beş gruba ayrılır:

<ul> <li> <b> Transparent (Saydam) Proxy :  </b> Transparent Proxy’ler genelde okul, işyeri gibi kamu alanlarında kullanılır. Kullanım amacı IP adresini gizlemek değil, içerik filtrelemektir. </li> </ul>

<ul> <li> <b> Anonim Proxy :  </b> Anonim Proxy’ler, isminden de anlaşılacağı üzere, sahte bir internet protokolü adresi kullanarak, IP adresinizi gizlemenizi sağlar. 
Ziyaret ettiğiniz siteler proxy sunucusu kullandığınızı anlayabilir, fakat gerçek IP adresinize erişemezler. </li> </ul>

<ul> <li> <b> Elit Proxy :  </b> Elit Proxy‘ler, web trafiğini koruma konusunda ve IP adreslerini gizlemede son derece yeteneklidir. Sunucular arasında, stabil, güvenilir ve hızlı bir iletişim olanağı sunar. 
Deneme süreleri dışında ücretsiz bir kullanımı yoktur. Bu proxy çeşidini daha çok işletmeler tercih etmektedir. </li> </ul>

<ul> <li> <b> HTTP (Web) Proxy :  </b> HTTP Proxy, IP adresini gizlemek ve hızlı internet erişimi elde etmek amacıyla kullanılan bir proxy türüdür. Bu yöntem yalnızca web sitelerine erişim sağlamak için kullanılabilir. 
Buna ek olarak HTTP protokolü dışındaki herhangi bir protokole bağlantı kurmaya yardımcı olmaz. 
Sıklıkla engellenmiş web sitelerine erişim sağlamak için tercih edilen bir sunucu türüdür. </li> </ul>

<ul> <li> <b> SOCKS Proxy :  </b> SOCKS Proxy, HTTP sunucularına göre daha düşük bir hızda çalışır ve SMTP, FTP gibi farklı sunucu türlerini de destekler. 
SMTP desteği olmasına rağmen e-posta trafiği için kullanılması kesinlike önerilmez. </li> </ul>
