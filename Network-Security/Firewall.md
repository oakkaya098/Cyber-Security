<h1> Firewall Nedir? </h1>

Firewallar ilgili sistemdeki ağ girişi üzerindeki ilk güvenlik önlemidir. 
Yani herhangi bir verinin internetten veya diğer ağlardan sizin ağınıza ulaşabilmesi için güvenlik duvarını geçmesi gerekir. 
Bu sistem veri paketlerinin tanımlı kurallara uygun olup olmadığını kontrol eder ve paket geçiş iznini belirler. 
Yetkisiz erişim, virüs veya diğer kötü amaçlı yazılımların ağa sızması engellenebilir.

<h1> Firewall Nasıl Çalışır? </h1>

Firewall, veri aktarımı sırasında güvenlik mekanizması oluşturarak yetkisiz kaynaklardan gelen trafiği otomatik olarak engelleme özelliği sunar. 
Bu sayede sahte ve yetkisiz erişim önlenerek siber saldırganların ağdaki cihazlara sızma ihtimali ortadan kalkar.

Güvenlik duvarları, ağ güvenliğinin karmaşık bir kısmını oluşturur, sadece önceden yapılandırılmış kriterlere uyan trafiği ağa kabul eder.

Bu sistemin çalışma mantığında öncelikli konulardan biri erişimi kontrol edebilme yeteneğidir. Bu sistem tarafından yönetilen bazı görevler şunlardır:

<ul>
  <li> Önceden tanımlanmış güvenlik özelliklerini yönetme </li>

  <li> Ağ geçidi (gateway) savunması </li>

  <li> Dahili ağ adreslerini (NAT) koruma </li>

  <li> Ağdaki güvenilir etkinlikleri ayırma </li>

  <li> Çeşitli uyarı ve etkinlikleri özetleme </li>
</ul>

<h1> Firewall Türleri Nelerdir? </h1>

Firewall türleri üç ana kategoride incelenir: yazılım, donanım amaçlı, ve mimariye göre.

<h2> Yazılımsal Firewall </h2>

Bilgisayarların arka planında aktif olarak çalışan programlar olan yazılımsal firewall, özellikle bireysel internet kullanıcıları tarafından tercih edilir. 
Bu tür güvenlik duvarı uygulamaları sadece bir sistemi veya ağı korur. Birden fazla sistem için ayrı bir firewall programı kullanmanız önerilir.

<p></p>

<h2> Donanımsal Firewall </h2>
Donanım kısmında kullanılan firewall ürünleri, tüm ağı kapsayacak şekilde koruma sunar. 
İnterneti olan ve birden çok bilgisayarı olan işletmeler, donanımsal güvenlik duvarlarını tercih eder. 
Bu tür güvenlik duvarları bilgisayar üzerinde çalışmadığı için performans ve hız düşüklüğüne neden olmaz. 
Ayrıca, uzaktan çalışan personel için tasarlanmış VPN bağlantısına imkan sunar.

<p></p>

<h2> Mimarisi'ne Göre Firewall </h2>
Mimarisine göre güvenlik duvarı çeşitleri, sistemin trafiği nasıl kontrol ettiğine göre farklı şekillerde gruplandırılır. Kullanılan teknolojiye göre öne çıkan çeşitler şunlardır:

<ul> <li> <b> Paket Denetimli Güvenlik Duvarı (Packet Filtering Firewall) : </b>
Paket denetimli firewall, ağ trafiğini izleyerek güvenlik kontrolü ile eşleşmeyen veri paketlerini engeller. Durum bilgisi olan ve olmayan olmak üzere iki alt kategoriye ayrılır. </li> </ul>

<ul> <li> <b> Proxy Tabanlı Güvenlik Duvarı (Application Level Gateways) : </b> Proxy tabanlı güvenlik duvarı, istemci ve sunucu arasında doğrudan bağlantı kurulmasını engeller. 
Uygulama düzeyinde güvenlik sağlar ancak yoğun trafik dönemlerinde gecikmelere yol açabilir. </li> </ul>

<ul> <li> <b> Devre Düzeyi Güvenlik Duvarı (Circuit Level Gateways) : </b> Devre düzeyi firewall sistemleri, paket bağlantılarını ya da veri paketlerini doğrulayarak çalışır. TCP tokalaşmasını gözlemleyebilen bu sistem, tek başına yeterli olarak görülmez.
 </li> </ul>

 <ul> <li> <b> Durum Tabanlı Güvenlik Duvarı (Stateful Firewall) : </b> Bağlantılarla ilgili bilgileri kayıt altına alan stateful firewall, gelen-giden trafiği analiz etmek için ilgili verileri kullanır. 
Bağlantı noktası tarama saldırılarını azaltmaya yardımcı olur ancak JavaScript kodları ile kandırılmaya açık olabilir. </li> </ul>

<ul> <li> <b> Yeni Nesil Güvenlik Duvarı (New Generation Firewall) : </b> NGFW olarak bilinen yeni nesil firewall çözümleri, geleneksel güvenlik duvarlarına ek olarak yenilikçi özelliklere sahiptir. 
Paket denetimini durum denetimiyle birleştirir ve derin paket denetimi gerçekleştirebilir. 
NGFW, antivirüs, kötü yazılım tespiti, saldırı önleme gibi özelliklere sahiptir ve internet trafiğini analiz ederek korur. 
Kurallar bütününe bağlı olan NGFW, sahtecilik, SQL enjeksiyonu, dosya ekleme gibi saldırılara karşı etkilidir. </li> </ul>

