<h1 align=center> Cloud Access Security Broker (CASB) Nedir? </h1>
CASB’nin çalışma prensibini anlatacak olursak, şirket ağı (Kurumsal Ağ) veya herhangi bir ağ üzerinden, güvenliği yönetilebilen veya yönetilemeyen uç nokta aygıtları ile şirketin sahip olduğu bulut bilişim altyapısı arasına giren bir Proxy sistemi olarak düşünebiliriz.
<p></p>

CASB üzerinde yapmış olduğumuz güvenlik politikaları sayesinde kullanıcıların bulut uygulamalarına herhangi bir ağ veya platformdan erişirken bizim koymuş olduğumuz politikalar çerçevesinde erişim sağlayabilecekler. 
Bu sayede bulut bilişim altyapı sistemleri üzerinde bulunan uygulamalarımızın güvenlik seviyesini daha da güçlendirerek siber güvenlik seviyemizi yüksek seviyelere çıkarmış ve şirket bilgilerine veya kullanıcılarına karşı yapılabilecek bir saldırıyı veya kaybı önlemiş oluruz. 
CASB, bulut bilişim altyapısında bulunan uygulamalara erişim sırasında gerekli olan kontrolleri ve izlemeleri sürekli olarak yapmaktadır. 
Bu kontroller sayesinde bulut bilişim altyapısı üzerinde bulunan uygulamalara erişirken tespit edilen herhangi bir anomali ve hareketler engellenir ve güvenlik sağlanmış olur.
<p></p>

Birden fazla üreticinin sahip olduğu CASB ürünleri ve bu ürünlerin birden fazla işlevi ve avantajları bulunmaktadır.
<p></p>

Bunlar :

<ul>

  <li> Microsoft Cloud App Security </li>

  <li> McAfee CASB </li>

  <li> Forcepoint CASB </li>

  <li> Fortinet CASB </li>

  <li> Oracle CASB </li>

  <li> Symantec CloudSOC </li>

  <li> Cisco CloudLock </li>

  <li> Bitglass </li>

  <li> Palo Alto Networks </li>

  <li> IBM Managed Cloud Services </li>
  
</ul>

CASB temel dört başlık altında incelenebilir.
<p></p>

Bunlar :

<ul> <h3> Visibility (Görünürlük) </h3>

<li> Kullanıcıların bulut uygulamalarına erişim izinlerinin kontrol edilmesini sağlar. 
  Bu sayede sadece yetki verilen kullanıcılar sadece yetkisi olduğu uygulamalara erişirler. 
  Ayrıca erişim sırasında birden fazla giriş anomalisi olan kullanıcıların bulut uygulamalarına erişimleri CASB tarafından otomatik olarak engellenir. 
  Gölge IT olarak tabir edilen Bilgi Sistemleri denetiminde olmayan uygulamalar üzerinden gelebilecek herhangi bir bulut uygulamalarına erişim isteklerini tespit eder. 
  Örnek olarak Bilgi Sistemleri bilgisi dahilinde olmayan bir uygulama bulut bilişim altyapısı üzerinden bulunan bir kullanıcının E-Posta hesabına veya takvimine erişim sağlamaya çalışabilir. 
  CASB onaylanmamış bu ve benzeri uygulamaların kullanıcının bilgilerine erişim sağlamasını engellemiş olur. 
  Bu sayede kullanıcı bilgisi korunmuş ve denetimsiz şekilde veriye erişim engellenmiş olur. </li>

</ul>

<ul> <h3> Threat Detection (Tehdit Algılama Sistemi) : </h3> 

<li> Tehdit algılama sistemi, kullanıcı hareketlerini ve bulut ortamlar üzerinden bulunan dosya hareketlerini takip eder. 
  Örnek olarak; Ali kullanıcısını Türkiye/İstanbul lokasyonu üzerinden Microsoft Office 365 üzerinde bulunan bir bulut hizmetine erişim sağlıyor (POWER BI) ve aynı anda Almanya/Frankfurt üzerinden de SalesForce veya farklı bir diğer bir Office 365 hizmeti olan OneDrive’a giriş yapmaya çalışıyor. 
  Bu durumda CASB kullanıcının aynı anda veya aynı zaman diliminde farklı lokasyonlar üzerinden sisteme giriş yapamayacağından dolayı erişimini engellemiş oluyor. 
  Ayrıca onaylanmamış uygulamaların bulut bilişim sistemleri üzerinde duran uygulamalara erişimlerini engellemiş olur ve Zero-day, URL Filtering vb. siber güvenlik kategorilerinde de gerekli olan korumayı sağlamaktadır. </li>

</ul>

<ul> <h3> Compliance (Uyum) : </h3> 

<li> CASB’yi sahip olduğunuz SIEM araçları ile entegre ederek gerekli olan ilişkilendirme ve raporları oluşturabilirsiniz. 
  Bulut ortamında bulunan verilerin GDPR, KVKK, PCI vb. kurallara uygunluğu denetleyebilirsiniz. </li>

</ul>

<ul> <h3> Data Security (Bilgi Güvenliği) : </h3>

<li> CASB ile veri sınıflandırma ve erişim sınırlama gibi özellikleri kullanabilirsiniz. 
  Bulut ortamlarından dışarıya aktarılan herhangi bir verinin şifrelenmesini sağlayabilir ve şifresiz bilginin dışarıya çıkarılmasını engelleyebilirsiniz. 
  Ayrıca veri paylaşımlarını kategorize ederek dışarıya çıkacak verinin güvenliğini sağlayabilirsiniz. 
  Bulut bilişim ortamlarında bulunan veri erişimleri hakkında alarmlar üretebilir ve herhangi bir anomali durumunda anomali gerçekleşmeden bilgi sahibi olabilirsiniz. </li>

</ul>
