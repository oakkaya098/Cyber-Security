<h1 align=center> Endpoint Detection and Response (EDR) Nedir? </h1>
Endpoint Detection and Response isminin kısaltması olarak kullanılan EDR, siber güvenlik alanında kurumların uç nokta güvenliğinin sağlanmasına katkıda bulunur. 
Sistem, uç noktalarda meydana gelen tehditleri belirleyip uyarılarda bulunarak saldırıların azaltılmasına yardımcı olur. 
EDR tipik tehditleri önlemeye destek olan antivirüs yazılımlarından farklı olarak daha karmaşık tehdit ve saldırıları hedef alır.

<h2> EDR'nin Temel Bileşenleri Nelerdir? </h2>
EDR sistemleri şirket yapısına ve sistemin büyüklüğüne göre farklı mimari örüntülere sahip olsa da tipik bir EDR sistemi aşağıdaki bileşenlerden oluşur:
<p></p>

<ul>
  <li> <b> Uç Nokta Verilerini Toplama : </b> Her bilgisayarda bir yazılım aracı vasıtasıyla uç noktalardan veri toplanır. Söz konusu veriler EDR’nin bulut tabanlı platformuna gönderilir. </li>

  <li> <b> Veri Analizi : </b> Toplanan veriler çeşitli algoritmalar ve makine öğrenimi araçlarıyla gözden geçirilir. EDR sistemleri kullanıcı işlemleri ve uç nokta verileri arasında analize dayalı incelemeler yapar. </li>

  <li> <b> Tehdit Avı : </b> Sistem, şüpheli bir davranış keşfettiğinde güvenlik ekipleri için uyarı oluşturur. </li>

  <li> <b> Şüpheli Faaliyetler İçin Otomatik Yanıt : </b> EDR sistemlerinin çoğunda otomatik uyarı yanıt özellikleri bulunur. Böylece tehditler hızlı bir şekilde yanıtlanarak uç noktadaki virüslü alan ağdan izole edilebilir. </li>
  
</ul>

<h2> EDR Nasıl Çalışır? </h2>
Endpoint Detection and Response programları uç noktalarda yer alan tehditleri eş zamanlı ve kapsamlı olarak incelemeye yardım eder. 
<p></p>

Kaliteli bir EDR çözümünün işleyiş mekanizması aşağıdaki gibidir :

<ul>
  
  <li> Gerçek zamanlı olaylar hakkında veri toplama </li>

  <li> İnceleme uyarısı verme </li>

  <li> İncelemeyi önceliklendirme </li>

  <li> Şüpheli olayları belirleme </li>

  <li> Tehdit avlama </li>

  <li> Kötü amaçlı etkinlikleri tespit etme </li>

  <li> Uygunsuz etkinlikleri sınırlandırma </li>
  
</ul>

<h2> EDR'nin Özellikleri Nelerdir? </h2>
EDR programları şirketlerin siber güvenlik önlemlerini geliştirmeye destek olur. 
<p></p>

İyi bir EDR programı şu özelliklere sahiptir:

<ul>
  
  <li> <b> Gelişmiş Görünürlük : </b> EDR programları verileri sürekli analiz ederek tek bir yerden kolayca izlenebilmesine olanak tanır. </li>

  <li> <b> Hızlı Sorgulama : </b> EDR sistemleri yapısı gereği verileri otomatik toplama, hızlı işleme ve yanıtlama özelliklerine sahiptir. </li>

  <li> <b> Onarım ve Müdahale Otomasyonu : </b> Programlar önceden belirlenmiş kurallara göre tehditlere ve şüpheli davranışlara müdahale etmeye imkân tanır. </li>

  <li> <b> Tehdit Avcılığı : </b> EDR çözümleri uç noktalarda devamlı olarak veri toplama ve analiz etme işlemleri gerçekleştirir. Böylece uç noktalarda gelişmiş görünürlük seviyesi elde edilir. Bu sayede tehditlerin tanınması ve incelenmesi daha kolay hale gelir. </li>

</ul>
